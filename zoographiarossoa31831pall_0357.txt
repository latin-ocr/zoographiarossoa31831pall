Ξ 541

plane destitutos reliquerit. Frigido in elemento frigente ipsi san-
guine pisces coeco oestro perciti mutuis gaudiis frui fere nesciunt.
Ruunt turmatim, vel per paria secedentes et uterque sexus omnem
venerei ardoris materiam, non tamen sine cura et selectu loci, in
aquas fortuito effundunt. Ova> matura excernunt foeminae, mares
effuso spermate inquinant aquas et undis munus foecundandae prolis
relinquunt. Quis non cred-at inde necessario sequi, ut species com-
misceantur et hybrida oriantur, praesertim in fluentibus aquis, ubi
undae rnotu unius speciei sperma in ovula alterius, si non longe
absint, transferri potest. Id tamen in Salmonum et Cyprinorum ge-
neribus, specierum et individuorum numero praevalentibus, nullu-—
quod sciam exemplo probatum est. Nec similitudo multorum spe·
cierum quidquam suspicari sinit, cum quaews species sua tempora
servat, caste suam formam propaget, et ab affinibus, momentis in·
concussis, utut parum ‚ differat. Forsan igitur Natura contra talem
hybridorum ortum eo prospexit, ut sperma unius speciei in alterius
speciei ovula actuosum esse prohibuit.

Numerosi generis Salmonum subdivisio, in Truttas, Osmeros,
et Characinos‚ ingeniosa et omnino conservanda est, licet pro gene·
rica distinctione Characteres non sufficiant et in quibusdam speciebus
ambiguum fere sit, ad quamnam illarum familiarum referendae sint.
Evidentissimus autem character pinnae in extremo dorso adiposae,
qui praeter aliquot Siluros- nullo alio generi contigit, genus satis
coercet.

 

