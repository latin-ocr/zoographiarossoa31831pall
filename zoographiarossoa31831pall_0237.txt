ΕΞ 221

molle, totum splendide argentatum, dorso cano-coerulescente, pin-
nis superioribus gryseis. Sutura lateralis parum conspicua, tenerri-
ma, dorso propinqua, in medio longitudinis paulo magis recedens.
Gauda lateribus minime carinata, sed plana. Pinnae dorsi parvae,
prior remota a capite, radiis acicularibus, tenuibus octo, quorum
secundus longior3 altera versus caudam sensim angustata, radiorum
circiter 24. Huic opposita p. αηί similis, sed. alba, continua rad. 24.
et minimus aculeus ante ejus radicem hinc pinnulae spuriae nullae.
P. pectorales parvae, radiis tenuibus, subsimplicibus 14. ventrales
adhuc minores, radiorum sex, contiguae in carina abdominis, tenui-
que membrana inter se et cum carina connexae, (litt. a) albae.
Caudae pinna bifurca, radiis 17. multifidis, albida, litura nigricante

in ipso sinu bifurcationis. -— Species haec transitum ad Clupeas

monstrat.

XXVII. M U G Ι L E S.

Gregali et migratorio vitae genere affines Clupeis pisces, et
aeque imbelles aliorumque marinorum animalium et avium praedae
destinati, temperatiore in climate maria aeque copiosa prole replent,
ut borealia Clupeae. In Ponto Euxino, tanquam ultimo quem pe-
tunt migrationis termino, praesertim pullulant et maxima copia retia
replent; jamque Strabo, cujus Pelamydes esse videntur Mugiles,
originem horum piscium in mari nigro posuit, et migrationem eorum
per Bosphorum thracicum, capturamque maximam in sinu vel cornu
Byzantino, graphice descripsit. Sed etiam in mari atlantico eorum

copia non deest, quin et Americana species vix ab Europaea diversa

