252 Ξ

XXXV. SCIAENAE.

Suspicio est plures pisces, habitu et charactere ad Sciaenas
pertinentes, ab Ichthyologis in genera Spari et Labri distractos
fuisse, et invicem horum aliquos inter Sciaenas fuisse collocatos,
ideo quod solidum horum trium generum characterem stabilire
hactenus neglexerant. Quandoquidem pauci tanturn hujus denomina-
tionis species nostra maria colunt, sufficiat hic monuisse, praeter
characterem evidentissimum et vere essentialem sulci dorso insculpti,
pro reponenda pinna, Sciaenas omnes convenire pinna dorsali conti·
nua, anterius spinescente‚ veneralibus in foveola recubantibus, spina
vel acicula stipatis, canda furcata, membrana seu flabello branchiali
strictissimo, exiguo sub operculis late rescissis et squamosis latente,
squamis asperiusculis, per series dispositis, metallice nitentibus, et
praecipue linea seu sutura laterali evidentissima, dorso parallela et
continua. An hi characteres Sciaenis omnibus a Fors-haim magno
numero in mari Erythraeo observatis conveniant? confirment autop-
tae. Habitu hoc genus inter Chaetodontes et Percas mihi medio
collocandum videtum sed nulli in nostris maribus Chaetodontes.

181. SCIAENA Gymnodon. TAB. LI. fig. 1. 2. 3. A. Β.

Sc. dentibus exsertis, lunula frontis argentea, squamis tribus
acuminatis ad pinnas ventrales.

2Sciaena unimaculata, Lin. syst. XII. p. 480. sp. 3.

Circa omnem Chersonesum terrificam, a primo vere, copiose
inter Mullos et Blennios capitur, dodrante haud major, pro mensis
adhibita, splendidissima quum viva retibus educitur.

